\documentclass[main.tex]{subfiles}

\begin{document}

\section{Introduktion}
En replikation av miniräknaren TI-83 Plus har implementerats i det
hårdvarubeskrivande språket VHDL. Designen har sedan programmerats till Spartan
6 FPGA på ett Nexys3-kort kopplat till ett tangentbord och VGA-skärm som
emulerar miniräknarens gränssnitt. Minnet från en miniräknare har laddats till
minnet på Nexys3-kortet och på så sätt har operativsystemet och diverse spel
lyckats köras utan några upptäckta problem.

\subsection{Bakgrund}
Projektet har utförts som en del av kursen TSEA83 på Linköpings universitet i
en grupp av fyra studenter under större delen av vårterminen 2018. Gruppen
eftersökte att bygga en existerande allmän processor som kunde köra program
skrivna av andra personer tidigare. Gruppen var sen tidigare väl bekanta med
miniräknaren TI-84 Plus som använder sig av en välkänd processor från 70-talet;
Zilog Z80. Processorn valdes som projektets minimala mål och TI-84-miniräknaren
valdes som projektets önskvärda mål. Under projektets gång upptäcktes det att
en annan miniräknare, TI-83p hade färre hårdvarukomponenter men med nästan
identisk funktion vilket ledde till att den implementerades istället.

\subsection{Syfte}
Syftet med konstruktionen var inlärning av kunskap om hur processorer fungerar
och att få en inblick i hur uppbyggnaden av en processor kan se ut. Målet var
att skapa en Z80-processor som därefter kunde användas för bygga en
TI-miniräknare.

\subsection{Referenser och resurser}
För att förstå hur Z80:n är uppbyggd och hur den fungerar har boken {\it
Programming the Z80}\cite{zaks-z80prog} av Rodnay Zaks varit till väldigt stor
nytta. Särskilt kapitel två om processorns organisation. Flera artiklar av Ken
Shirriff såsom {\it How the Z80's registers are implemented}\cite{shirriff-reg}
har också varit till stor hjälp. Zilogs användarmanual\cite{z80um} har använts
väl som referens för hur instruktioner, avbrott och flaggor ska fungera.
Tidsdiagrammen har även använts som bas för implementationen. En tabell från
ClrHome\cite{clrhome} har använts mycket som snabb referens för alla
instruktioners objektkoder.

För att förstå hur TI-miniräknarna fungerar har sidor som {\it Z80
Heaven}\cite{z80heaven} och {\it WikiTI}\cite{brandonw} använts. Sidorna om
miniräknarens portar på WikiTI har varit väldigt användbara för att få reda på
hur miniräknarens komponenter ska fungera. Källkoden för emulatorer har också
varit väldigt användbara för detta syfte. Specifikt har koden till {\it
z80e}\cite{z80e} och {\it Tilem2}\cite{tilem2} granskats väl.

Emulatorerna har även använts för att jämföra resultatet med implementationen.
Tilem2 har en väldigt användbar debugger som gjorde att en fungerande version
kunde köras parallellt med projektet instruktion för instruktion. Detta var
oerhört hjälpsamt i slutet av projektet för att hitta de sista felen och
slutligen få operativsystemet att fungera felfritt.

För att skriva kod till processorn har textfiler med instruktioner skrivits med
textredigerare och därefter assemblats till objektkod med {\it
z80asm}\cite{z80asm}. {\it GHDL}\cite{ghdl} tillsammans med {\it
GTKWave}\cite{gtkwave} har använts för att simulera VHDL-kod och visa dess
vågdiagram.

{\it Digilent Adept} har använts för att skicka TI-83p-ROM:en och andra program
direkt till minnet på FPGA-kortet. TI-83p-ROM:en har laddats från en
TI-83p-miniräknare. Program och spel för miniräknaren har hämtats från {\it
ticalc.org}:s filarkiv\cite{ticalc}.

\end{document}
